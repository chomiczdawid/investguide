---
layout: home
title: Poradnik prostego inwestowania
permalink: /
---

Zapraszam do lektury małego poradnika, któyr w prosty sposób wytłumaczy tobie dlaczego warto inwestować i jak robić to efektywnie.


## Dlaczego warto zacząć inwestować?

(może dodać tu kilka scenariuszy, taki ,ze zarabiasz, taki, że masz odziedziczoną jakąś kasę albo oszczędziłeś ją wcześniej nwm, ale na koniec efekt jest ten sam, masz nieużywaną gotówkę na koncie)

Przypuśćmy taki scenariusz: posiadasz stały dochód ze swojej codziennej pracy, twoje bieżące wydatki są mniejsze niż całość pensji, więc z miesiąca na miesiąc odkładają się nadwyżki. Nie wiesz co z tymi pieniędzmi zrobić, więc leżą sobie odłożone na twoim koncie bankowym, a ty nie zawracasz sobie tym głowy.

Co dzieje się z tymi pieniędzmi? Jeśli myślisz, że nic to niestety jesteś w błędzie. W rzeczywistości z dnia na dzień wartość twoich oszczędności nieustannie maleje. Wszystkiemu winna jest **inflacja**, czyli wzrost cen. 

| Okres | Inflacja |
|-----|----------|
|2021|2,6%|
|2022|9,4%|
|2023|16,6%|
|2024|3,7%|
|2025|4,9%|

Powyższy wykres pokazuje o ile procent wzrosły ceny w styczniu danego roku w stosunku do stycznia poprzedniego roku. Czyli przykładowo, cena wynosząca 100 złotych w 2020 roku wzrasta do 102,6 złotych w 2021 roku. Kiedy skumulujemy sobie tą inflację za ostatnie pięć lat to okaże się, że ceny wzrosły o **42,37%**! To oznacza, że coś co kosztowało 100 złotych w 2020, teraz kosztuje już 142,37 złotych. Oznacza to także, że każde twoje 100 złotych z roku 2020 ma teraz siłę nabywczą dzisiejszych 70,24 złotych.

Im więcej czasu mija, tym większa skumulowana inflacja. Dlatego każdy dzień kiedy twoje pieniądze leżą odłogiem na koncie bankowym oznacza kolejny dzień utraty wartości twojego majątku.

Jaka jest w takim razie alternatywa? **Inwestowanie**.


## Na czym polega inwestowanie?

Inwestowanie pieniędzy to sprawienie aby dla ciebie pracowały. Skoro i tak leżą bezczynnie na koncie i do niczego ich aktualnie nie potrzebujesz, to może ktoś inny mógłby je w tym czasie wykorzystać do czegoś produktywnego. Decydując się powierzyć mu swój kapitał oczekujesz w zamian za to jakiejś korzyści. Może to być zakup akcji przedsiębiorstwa w zamian za udział w jego zysku, albo udzielenie komuś pożyczki w zamian za napływające odsetki. Niezależnie od tego jaką metodę wybierzesz skutek jest ten sam, osiągasz zysk z pracy swojego kapitału.

Kluczowym aspektem w skutecznym inwestowaniu jest czas. Kiedy zainwestujesz swoje pieniądze zysk nie pojawi się od razu. Kapitał potrzebuje czasu aby ten zysk wypracować. Zwykle im więcej czasu tym większy zysk możesz osiągnąć. Stąd mówi się, że czas jest najlepszym przyjacielem inwestora. Dzieje się tak ze względu na działanie tzw. procentu składanego.

Procent składany oznacza, że twój zysk z poprzednich okresów również zaczyna pracować i rodzić dodatkowy zysk. Zademonstruję to na przykładzie:
* W pierwszym roku inwestujesz 100 złotych i zarabiasz 10% zysku, czyli 10 złotych, a więc rok kończysz z 110 złotymi wartości inwestycji.
* Jeśli zostawisz kapitał zainwestowany na kolejny rok i znów zarobisz 10%, to zysk będzie większy niż w poprzednim roku, bo 10% ze 110 złotych to 11 złotych. Rok zakończysz z 121 złotymi.
* Jeśli dasz kapitałowi pracować jeszcze kolejny rok, efekt będzie jeszcze większy. 10% zarobku na kapitale 121 złotych da już 12,1 złotych zysku, więc łączny kapitał wyniesie 133,1 złotych.

Każdy kolejny rok potęguje ten efekt, dlatego im dłuższy jest czas inwestycji tym większe korzyści można z niej czerpać. 

Dobrze uwidacznia to poniższy wykres. Załóżmy, że inwestujemy 100 złotych na oprocentowaniu 7% w skali roku. Jak zadziałał procent składany w perspektywie nie 3, a 30 lat?

{% include figure.html
    caption="Źródło: Opracowanie własne."
    url="/assets/plot1-procentskladany.png"
    class="row"
%}

Możemy zauważyć, że zainwestowanie 100 złotych po 10 latach daje nam już 196,72 złotych, czyli prawie dwukrotność oryginalnego kapitału. Natomiast kolejne 10 lat zapewnia wzrost wartości do 386,97 złotych, czyli niespełna czterokrotności początkowego kapitału. Po kolejnej dekadzie jest to już prawie ośmiokrotność zainwestowanych pieniędzy!

Widzisz zatem, że w miarę upływu czasu pieniądze zarabiają coraz więcej, mimo, że oprocentowanie pozostaje takie samo. Tak właśnie działa procen składany. Stąd jeśli chcesz osiągnąć porządny zysk, musisz dać swoim pieniądzom dużo czasu.


## Inwestowanie a spekulacja - Ryzyko

Możliwe, że zadajesz sobie teraz pytanie: *Czemu mam zaakceptować czekanie 30 lat zarabiając marne 7% zysku rocznie, skoro mógłbym znaleźć jakąś okazję na zarobienie 50% albo 100% zysku w kilka dni?* Odpowiedź na to pytanie brzmi: **niepewność**.

Niepewność jest jednym z podstawowych problemów w inwestowaniu. Trafiamy na nią za każdym razem kiedy podejmujemy decyzję. *Skąd mam wiedzieć czy ten projekt wypali? Jaką mam pewność, że ta okazja to nie jest podpucha? Czy na pewno ulokowałem swoje pieniądze w dobrym miejscu?* Na takie pytania zwykle nie ma jednoznacznej odpowiedzi, jednak w inwestowaniu możemy dokonać pewnych przypuszczeń.

Otóż niepewność to tylko jedna strona monety. Po drugiej stonie stoi **ryzyko**. Jaka jest różnica? Niepewność dotyczy sytuacji, w których nie znamy ani wszystkich możliwych wyników, ani prawdopodobieństw ich wystąpnienia. Ryzyko natomiast odnosi się do sytuacji kiedy znamy możliwe wyniki i umiemy im przypisać prawdopodobieństwa. W obu sytuacjach nie wiemy co stanie się na pewno, ale w warunkach ryzyka jesteśmy chociaż w stanie oszacować co ma największą szansę zaistnienia. Aby móc zamienić niepewność w ryzyko potrzebujemy sprawdzonych informacji, na których to ryzyko policzymy.

Źródłem sprawdzonych informacji jest historia. Chcesz wiedzieć co może się wydarzyć? Sprawdź co zwykle działo się w danej sytuacji.

Rynek obrotu papierami wartościowymi ma długą historię, liczoną w stuleciach. Jeśli przeanalizujemy tą historię w sposób statystyczny, dowiemy się jakie są prawdopodobieństwa na osiągnięcie zysku lub straty w określonym przedziale czasu - będziemy mogli określić poziom ryzyka. Warto zaznaczyć, że takie przewidywania mają sens tylko w długim terminie. Zbyt krótki okres oznacza zbyt duże wahania, wtedy ryzyko znów zamienia się w niepewność. 

Dochodzimy tutaj także do ważnego rozróżnienia między inwestowaniem, a spekulacją. Inwestowanie opiera się na mierzalnym ryzyku. Inwestor bierze pod uwagę ryzyko, zarządza nim i buduje swój majątek tak aby długoterminowo zyski przewyższały straty. Natomiast spekulacja opiera się na niemożliwej do zmierzenia niepewności. Spekulant akceptuje niepewność i kieruje się intuicją lub zwyczajnie liczy na szczęście.

Zatem wracając do pytania postawionego na początku. Jeśli chcesz działać w sposób świadomy i kontrolować ryzyko na jakie wystawiasz swoje pieniądze to powinieneś zapomnieć o spekulacyjnych okazjach i wejść na ścieżkę inwestowania, akceptując długi termin i rozsądny zysk w zamian za spokój ducha.


## Mądry wybór

Kiedy wszedłeś już na ścieżkę inwestora, stajesz przed fundamentalnym wyborem: w co mam zainwestować? Możliwości jest wiele. Aby dokonać trafnego wyboru należy przyjżeć się bliżej definicji ryzyka.

Wytłumaczyłem już tobie, że ryzyko jest niepewnością możliwą do oszacowania. Możemy je dodatkowo podzielić na dwa typy:
1. Ryzyko rynkowe, związane ze zmianami cen na rynku. Może zależeć od wielu rzeczy, zarówno w skali makro (jak wojny, kryzysy, decyzje polityczne, kursy walut, statystyki ekonomiczne) jak i mikro (kondycja finansowa przedsiębiorstwa, jakość biznes planu, opinie konsumentów o produkcie, reputacja firmy). Jest to ryzyko, na które nie mamy wpływu, możemy je tylko oszacować i być jego świadomi.
2. Ryzyko pozarynkowe, związne z całym otoczeniem naszych inwestycji. Chodzi o takie rzeczy jak: ryzyko bankructwa firmy - czy nasze środki zostaną nam oddane?, ryzyko płynności inwestycji - czy możemy łatwo wycofać się z inwestycji w każdym momencie?, a nawet ryzyko własnych decyzji, związane z brakiem wiedzy, kierowaniem się emocjami i podleganiem błędom poznawczym.  

Świadoma ocena obu tych typów ryzyka jest kluczowa dla podjęcia odpowiedniej dla nas decyzji. Aby to zadanie uprościć przygotowałem moją propozycję podziału instrumentów finansowych na trzy poziomy ryzyka przedstawioną poniżej.

|Poziom ryzyka| Instrumenty|
|---|---|
|niskie | lokaty bankowe, konta oszczędnościowe, detaliczne obligacje skarbowe|
|średnie | fundusze indeksowe na akcje i obligacje|
|wysokie | akcje pojedynczych spółek, obligacje zagraniczne, aktywne fundusze inwestycyjne| 

Do kategorii **niskiego ryzyka** zaklasyfikowałem wszystkie te produkty, których zupełnie nie dotyczy ryzyko rynkowe. Żaden z tych instrumentów nie podlega wahaniom cen, przez co nominalna strata jest niemożliwa. Jedyne ryzyko występujące na tym poziomie, to ryzyko bankructwa emitenta, co oznaczałoby utratę środków mu powierzonych. W przypadku lokat i kont oszczędnościowych tym emitentem jest komercyjny bank, zaś w przypadku detalicznych obligacji skarbowych emitentem jest państwo. W przypadku możliwego bankructwa banku nasze depozyty są chronione przez Bankowy Fundusz Gwarancyjny do równowartości 100 tys. euro. Obligacje skarbowe nie mają limitu, tak długo jak państwo jest wypłacalne, obligacje zostaną w pełni spłacone.

Ten niski poziom ryzyka oznacza również niski poziom przewidywanych zysków. W typowych warunkach ekonomicznych, lokaty i konta oszczędnościowe płacą najniższe odsetki w gospodarce, zwykle znacząco poniżej inflacji. Zdarzają się wyjątki, ale zwykle wiążą się z ograniczonymi promocjami na specjalnych warunkach i w krótkim terminie. Nie są to instrumenty efektywne przy długoterminowym inwestowaniu.

Poza mizerną ofertą banków komercyjnych mamy w Polsce dosyć unikatowy produkt oferowany przez państwo w postaci detalicznych obligacji skarbowych. Te produkty podobnie jak lokaty cechują się brakiem zmienności rynkowej, ale oferują nieco lepsze oprocentowanie. Jest to dobry wybór do bezpiecznego przechowania części kapitału zarówno w krótkim jak i w długim okresie. Więcej o detalicznych obligacjach skarbowych znajdziesz [tutaj](https://www.obligacjeskarbowe.pl).

Na przeciwnym biegunie znajdują się instrumenty **wysokiego ryzyka**. W ich przypadku silne jest zarówno ryzyko rynkowe jak i pozarynkowe. Nie jesteśmy w stanie dobrze oszacować jak poradzi sobie pojedyńcza spółka, obligacja notowana na giełdzie, czy para walutowa. Możliwy jest zarówno spektakularny zysk jak i olbrzymia strata. W tym przypadku skuteczność wnikliwej oceny ryzyka graniczy z ślepym trafem lub rzutem kością. Z tego też powodu większość ludzi próbująca samodzielnie selekcjonować akcje przegrywa ze średnią rynkową. Na poparcie tych słów przygotowałem kilka statystyk:
* Według raportu DALBAR, w okresie 30 lat do 2021 roku inwestorzy indywidualni zarabiali średnio 7,13% rocznie, podczas gdy indeks S&P 500 (średnia rynkowa) dawał 10,65% rocznie [link](https://accountinginsights.org/what-percentage-of-investors-lose-money-in-the-stock-market/).
* Analiza obejmująca ponad 29 tys. amerykańskich spółek wykazała, że 52% akcji osiągnęło negatywne skumulowane stopy zwrotu w całym okresie swojej obecności na rynku [link](https://finimize.com/content/most-stocks-lose-money-actually).
* Dotychczasowe dane z Russell 3000 wskazują, że ponad 40% firm zanotowało spadek cen o 70% lub więcej i nigdy nie odzyskały pierwotnej wartości [link](https://www.faundare.com/post/maximizing-your-investment-returns-faundare-financial-strategies).

Na koniec pozostaje trzecia kategoria, **średnie ryzyko**. Postanowiłem zaklasyfikować tutaj tylko jeden typ produktu, czyli fundusze indeksowe. Zrobiłem tak dlatego, że są one ucieleśnieniem średniej rynkowej, zarówno pod względem zysku jak i ryzyka. Fundusze indeksowe to rodzaj produktu, który naśladuje indeks giełdowy, czyli wskaźnik śledzący zmiany cen całej grupy aktywów. Poniżej zaprezentowałem kilka przykładów:
* Indeks WIG20 - notowania 20 największych spółek z Polski.
* Indeks S&P 500 - 500 największych spółek w USA.
* Indeks TBSP - kursy hurtowych obligacji skarbowych o stałym oprocentowaniu.
* Indeks ICE US Treasury 20+ Year Bond - notowania obligacji skarbowych USA o zapadalności ponad 20 lat.

Indeksów jest wiele, a każdy z nich oferuje podobny rodzaj zabezpieczenia, rozprasza ryzyko na wiele pojedynczych składowych w taki sposób, że trudno jest stracić większość kapitału. Oczywiście w ten sam sposób rozproszony jest zysk.

To rozporszenie w inwestowaniu nazywa się dywersyfikacją. Popularną maksymą odnośnie dywersyfikacji w gronie inwestorów jest *Nie trzymaj wszystkich jaj w jednym koszyku*.
